tloa-os] seurota. 169

esse, in praesentia nostra conquestus est, postulans sibi
de G. presbytero de Wichelemera, qui eas occuparit,
et quodam milite, Ricardo, qui fundi dominus est, et
occupanti patrocinatur, justitiam exhiberi. Partibus
vero tandem peremptoria die praelixa, quum praefatus
An. adesset, pars adversa tergiversando, ad frustrato-
rias dilationes confugit, quas quum eis juris ratio dene·
gasset, jamdictus miles sibi a nobili viro Willelmo
fratre regis, domino suo, dixit esse prohibitum, ne eo
absente, super decimis, de quibus agebatur, causam
ingrederetur. Praememoratus quoque presbyter, quum
cedere videret militem, cujus patrocinio nitebatur, se
non litigaturum respondit. Quum ergo actor productis
idoneis testibus, quibus abundabat, summa instantia,
ut ipsius probatio reciperetur, a nobis impetrasset, et
ea recepta consilio synodi quum pro eo laturi essemus
sententiam, saepedictus presbyter ad vestram audien-
tiam appellavit, diem praefigens Quasi modo geniti.

Vos itaque prout Deus vobis inspiraverit, causae debi-
tum linem imponetis.

EPISTOLA CX.-no sonoras.
Domino Papa Alexandro.

Maenala, dulcissime pater, conceperamus laetitiam,
sperantes, ut lama erat, nos citra Alpes posse pra·-
sentiae vestrae solatio recreari. Versa est tamen in
luctum cythara nostra, et gaudium transiit in moero-
rem, ex quo pro certo nobis innotuit, quod urbs
beatitudinem vestram invidens cisalpinis, nominis
vestri gloria maluit illustrari. Quum ergo aposto-
latus vestri culmen nequeamus pro voto visitare, quod
possumus, iterum per nuntios, celeritate adhibita,
consuetae visitationis supplebimus obsequium. Placeat

 


1159—61.] semrom. 73

cum humilem qualiquali chartula visitare dedignor:
uude peccenum hocin me jacis, aut quis corum, cum
quibus vixi, criminationis hujus auctor est, aut de-
lator? Thronum mihi potestatis et usum improperas:
at quantulacumque temporis experientia didicisti,
(nam desole dierum, quibus commorati sumus, con· ,
queror brevitate) didicisti inquam quod in domo
domini mei primos recubitus non usurpo, quod sponte
mea et ultronea voluntate pluribus cedo. ,Iustum
siquidem est utin tanta patris domo, sicut meritis et
dignitatibus, ita me honoribus, et usu potestatis plu-
rimi antecedaut. Amicum inquis humilem. Quid
quaeso aliud est hoec humilitatis professio, quam cal-
lida quaedam ostentatio dignitatis et gradus, sub-
affectata dissimulatio celsitudinis et honoris? Quali-
quali chartula adjecisti. Quam enim aliam, nisi qua-
lemqualem, videlicet ineptam, mittet indoctus et
rudis, et qui praevisus ab aliquo lexoviensi, tanquam
Moeris alius obmutescet? Hic utique apertos oculos
habuisti, et de viribus meis recte judicas, dum a me
nonnisi chartulam qualemqualem expectas. Deinde
ut supercilii me convincas, aut negligentiae, numerum
nostrorum qui Tolosam aggrediuntur mihi objicis, ac
si omnes Tolosipetas per urbem Lexoviensium aut
Baiocensium transitum noverim habituros. Situm
namque urbium vestrarum ignoro, et nescio qua trans-
ituri erant, quos in urbe Pictavorum ex edicto regis
oportuit convenire. Te quidem minime ibi inveni·
endum credidi, nec audieram quod tu felicem expe-
ditionem alio modo quam orationibus prosequaris.
Noveram tamen ex relatione multorum quia res sine
Lexoviensibus duci non poterat, quia linguae eorum
incendia belli factae sunt, ipsique in manibus iguem
ferentes et gladium Domino exercituum famulantur.
Unde liquet, et quavis luce clarius est, quod legem

 

